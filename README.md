#PDR Ivette Ramon. Música i Matemàtiques: Els sistemes d'afinació

Aquest projecte neix de la meva curiositat per entendre com la música, tot i ser una forma d'art tan expressiva, té una connexió tan profunda amb les matemàtiques. Des de fa milers d’anys, sabem que hi ha una relació entre el so i els números, però és en la música on aquesta connexió es fa més evident.

Objectiu del treball
L’objectiu principal del meu treball és entendre com les proporcions numèriques i les lleis físiques han influït en la música tal com la coneixem avui dia. Em concentro especialment en el temperament igual, el sistema d’afinació que utilitzem per afinar instruments en la música occidental, i intento entendre per què funciona tan bé, tant des d’un punt de vista matemàtic com musical.

També vull explorar com conceptes com harmonia, dissonància i consonància tenen una base matemàtica i com això afecta la nostra percepció dels sons.

Contingut del repositori
En aquest repositori trobaràs algunes eines web que he desenvolupat per experimentar amb els conceptes que he investigat:

--- Afinador: Una eina per afinar instruments segons el sistema de temperament igual.

--- Calculadora de Notes: Introduïu una freqüència i et mostrarà la nota musical corresponent.

--- Visualitzador d’Escales: Una manera interactiva d'explorar escales musicals i veure les relacions entre les notes.

Sempre m’ha agradat la manera com dues disciplines tan diferents com la música i les matemàtiques poden estar tan connectades. A través d’aquest projecte, he volgut aprofundir en aquesta relació i entendre-la millor, amb l’objectiu de compartir aquest coneixement de manera pràctica i accessible.

Per provar les eines, només cal que obris els arxius HTML amb un navegador web. No cal instal·lar res.

